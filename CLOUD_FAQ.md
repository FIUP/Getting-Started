# CLOUD FAQ v. 3.5 (12-01-2018)

- ***A che serve questo spazio cloud?*** Serve a condividere appunti, esami, esercizi ed idee tra studenti iscritti ai corsi di informatica delle lauree triennali e magistrali presso la Scuola di Scienze dell’Università degli Studi di Padova. Non è in alcun modo collegato con l’università ma è uno spazio gestito da studenti, per studenti. Lo spazio FIUP è uno spazio sociale ed è un servizio gratuito. 

**NOTA:** _Non va utilizzato per condividere codice, per quello c'è l'[organizzazione su GitHub](https://github.com/FIUP/). Secondo le modalità [indicate qui](https://github.com/FIUP/Getting_Started/blob/master/CONTRIBUTING.md)._

- ***Che vuol dire spazio sociale?*** Si tratta di un servizio completamente gratuito gestito da volontari e aperto a tutti. Chiunque può contribuire caricando materiale, in modo che questo spazio possa restare utile e costantemente aggiornato. Non siate timidi, condividete risorse non presenti che ritenete possano interessare tutti, come  appunti, esercizi, esami e quant'altro. Utilizzandolo, dichiarate di accettare ed aderire al nostro [Codice di condotta](https://github.com/FIUP/Getting-Started/blob/master/CODE_OF_CONDUCT.md).

- ***In quali altri modi posso contribuire al FIUP?*** Puoi contribuire in molti modi, alcuni dei quali sono riepilogati nelle [Linee guida per contribuire] (https://github.com/FIUP/Getting-Started/blob/master/CONTRIBUTING.md#altri-tipi-di-contributo).

- ***Come faccio ad iscrivermi o a cambiare i miei privilegi?*** Devi prima di tutto registrarti [al servizio cloud](https://mega.nz/) con un tuo indirizzo email . Successivamente basta che ci lasci la mail (con la quale ti sei iscritto) chiedendo di venire aggiunto, in uno dei modi seguenti:
	1. Mandando una mail all’indirizzo [fiup.unipd@gmail.com](mailto:fiup.unipd@gmail.com)
	2. Contattando tramite messaggio privato un amministratore
	3. Postando un commento nel gruppo [Facebook](https://www.facebook.com/groups/fiupd) o [Telegram](t.me/fiupd)
	4. Via DM su twitter (@fiupd).

	Se non vuoi che la tua mail sia in balia a tutti, evita di postare il tuo indirizzo email nei gruppi ed usa le altre modalità. Gli indirizzi postati nei gruppi, verranno rimossi subito dopo averti dato accesso allo spazio. Se vedi il tuo commento ancora online e sai di aver ottenuto l’accesso, rimuovilo tu stesso.
	L’accesso alla cartella con il materiale della laurea triennale in automatico garantisce l’accesso anche al materiale della magistrale, e viceversa. Sia in lettura che in scrittura.
	
- ***Quali sono i privilegi disponibili in MEGA?*** Vi sono 4 livelli di privilegi, ottenibili da chiunque:
	1. *Accesso completo all’account*: a disposizione dei soli amministratori del gruppo FIUP
	2. *Full access*: permette di spostare, rinominare e rimuovere file
	3. *Read & Write (lettura e scrittura)*: permette di scaricare e caricare file; è dato di default a tutti gli utenti
	4. *Read Only (sola lettura)*: solo download. Dato a chi nonostante tutto, causa ancora problemi.

- ***Voglio caricare un file, come faccio?*** Se sei iscritto, puoi caricare i file tu stesso, da sito web, semplicemente trascinando i file dentro la cartella adatta. Accertati che il file non sia o contenga codice versionabile; in questo caso caricalo sul repository corretto dell'[organizzazione FIUP su GitHub](https://github.com/FIUP/).

- ***Cos'è un file versionabile? Perché deve stare su GitHub? Dove carico cosa?***
    
	1. I _file versionabili_ sono file per i quali è interessante tracciarne le modifiche tra una versione e un'altra. I _file binari_ al contrario, sono file per i quali tracciarne le modifiche ha poco senso o potrebbe essere controproducente. 
	Ad es. un file sorgente con estensione `.cpp`, è versionabile, in quanto è utile tracciare le modifiche che i vari utenti apportano. Al contrario un file  `.pdf` non verrà modificato e potrebbe appesantire i repository.

- ***Son stato aggiunto/a ma non riesco ad accedere o a vedere la cartella.*** 
	Segui i seguenti passi:
	1. Fai un logout da MEGA.
	2. Pulisci la cache del browser (manualmente tramite Menu
		(Settings - More tools - Clear Browsing data (in Chrome) o 
		Firefox - Preferences - Advanced Network in Firefox ) o tramite un apposito software di pulizia.
	3. Puoi pulire la cache usando le seguenti scorciatoie: cmd + shift + del (su mac) o ctrl + shift + del (windows/linux).
	4. Ricarica la pagina tramite F5.
	5. Controlla di avere le versioni più aggiornate possibile di browser (e se le usi, delle estensioni per MEGA).
	6. Entra nel tuo account. Aggiungi qualche file tuo, in modo che il tuo account non sia vuoto. Aspetta un giorno e vai su "Cartelle condivise", lì troverai tutto (Grazie a Giovanni per il tip).
	7. Nel caso avessi ancora problemi cambia i tuoi DNS, impostando i DNS di Google o di openDNS che riportiamo qui: 
		* Open DNS		 208.67.220.220 | 208.67.222.222 
		* Public DNS di Google	 8.8.8.8 | 8.8.4.4 
	8. Ecco alcune guide passo passo
		* [Per Windows](https://aranzulla.tecnologia.virgilio.it/come-impostare-dns-19767.html)
		* [Per Mac](https://aranzulla.tecnologia.virgilio.it/come-cambiare-dns-su-mac-36660.html)
		* [Per Linux](https://www.coresis.com/extra/linuxcorsobase/12-1.htm)
		* [Per Linux](https://www.chimerarevo.com/linux/ubuntu-come-impostare-o-cambiare-i-dns-19494/)
		* [Per Internet Key](https://just-share-it.blogspot.it/2008/12/come-modificare-i-dns-della-vodafane.html)
	
- ***OK accedo al sito ma dov’è il materiale?*** Click sulla cartella con gli omini, sotto l'icona con la nuvola in alto a sinistra.

- ***Ho trovato un doppione, cosa devo fare?*** Se hai i privilegi in full access puoi eliminarlo tu stesso tenendo la versione più recente, altrimenti contatta un amministratore.

- ***Ho sbagliato qualcosa, come posso rimediare?*** I privilegi in upload permettono solo il caricamento, non permettono di rinominare, modificare, spostare o cancellare file. Provare a compiere una di queste azioni, senza avere i privilegi in full access, causerà la duplicazione del file o della cartella.
A tutti capita di sbagliare, se ti accorgi dell'errore segnalalo alla mail del gruppo o ad un amministratore. Puoi anche richiedere i privilegi full e in seguito correggere tu stesso. Se hai sbagliato qualcosa su GitHub, [apri una issue](https://github.com/FIUP/Getting_Started/blob/master/CONTRIBUTING.md#segnalare-bug).

- ***Ho sbagliato qualcosa, faccio finta di niente e me frego eheh*** Il sistema di notifiche ci informa sui file duplicati, e ogni commit è tracciata. Se notiamo anomalie l'utente verrà per la prima volta contattato, se il problema persiste, i privilegi verranno revocati temporaneamente o per sempre. 

- ***Posso caricare o scaricare i libri di testo?*** Caricare libri di testo è possibile a patto che rispettino almeno una delle seguenti condizioni:
	* Sono disponibili in licenza libera
	* Si ha il consenso dell’autore
	* Sono reperibili come download legale da altri siti internet 
	* Si detengono i diritti e si vuole condividere una propria opera

    Non è possibile scaricare o caricare materiale coperto da diritto d’autore (copyright) per due motivi:

    	1. E’ illegale e si può incorrere in sanzioni penali
	    2. E’ contro i termini di utilizzo del servizio, quindi ogni file che violi i termini di servizio verrà eliminato dal gestore dello spazio cloud

	Nel caso qualcuno caricasse file in contrasto con i termini di servizio del sito usato come riferimento o con la normativa in merito della tutela del diritto d’autore se ne assume la responsabilità. Il gruppo FIUP, chi detiene i privilegi in Full Access, chi amministra l’account ed eventuali altri utenti diversi all'uploader non sono responsabili e non devono essere ritenuti tali a causa di chi usa il servizio in modo scorretto.
	Se sei sicuro/a di poter caricare un pdf, un testo o altro materiale fallo liberamente, se hai dubbi, prima di procedere, contatta un amministratore. In ogni caso non caricare materiale protetto da diritto d’autore, a meno che non sia tu stesso ad averne i diritti.
	
- ***Quali licenze usiamo? E’ possibile caricare materiale usando licenze differenti?*** Certo, è possibile, è tutto spiegato in dettaglio nel nostro file CONTRIBUTING nella sezione [Licenze usate](https://github.com/FIUP/Getting_Started/blob/master/CONTRIBUTING.md#licenze-usate).

- ***Esistono dei client per MEGA?*** Si, esistono ma non sono molto affidabili, ne sconsigliamo pertanto l'uso.
	
- ***Perché MEGA e non un altro servizio?*** Prima di MEGA, usavamo dropbox. ma i file spesso venivano eliminati per sbaglio (non sempre erano ripristinabili) oppure tentando il ripristino si creavano doppioni in un ciclo elimina/ripristina senza fine. Dropbox offre solo 2 giga di spazio gratuito (salvo promozioni), su MEGA lo spazio gratuito ammonta a 15 GB quota base + 35 GB = 50 GB. MEGA permette l’encrypting dei dati, un eliminazione degli stessi in due passaggi oltre che tre livelli di privilegi. MEGA non è pensato per la gestione del codice, per il codice è più adatto un sistema di versionamento come git.
